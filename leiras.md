InfoClicker

Valljuk be, mindenkinek jól jönne néhány plusz kredit...
De aggodalomra semmi ok, hisz épp erre nyújt megoldást az InfoClicker, egy klasszikus idle kattintgatós játék, ahol a fő valuta az áhított kredit. Az InfoC bagolyra kattintva szerezhetünk krediteket - bárcsak a valóságban is ilyen egyszerű lenne - amiket elkölthetünk olyan dolgokra, amik aztán automatikusan krediteket fognak nekünk generálni.
Harminc kreditet félévre válthatunk, kétszáztízért pedig diploma jár, de vajon hány kreditért mondhatjuk majd magunkénak a Schönherzet, és milyen fejlesztésekkel láthatjuk el a Neptunt vagy akár az Anna-Kriszt? Ha kedved támadt bármi más produktív dolog helyett utánajárni ezeknek a kérdéseknek, innen letöltve akár ki is próbálhatod!
